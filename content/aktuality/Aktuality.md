---
aktuality:
  - name: Ze Sanrema na španělskou olympiádu v motorsportu
    slug: olymipada-motorsportu-2024
    date: 2024-10-23T22:00:00.000Z
    shortDescription: >-
      Po evropském klání historiků na Sanremo Rallye Storico se celý tým
      přesunul do španělské Valencie, aby během nadcházejícího víkendu bojoval v
      českých národních barvách o medaile na FIA Motorsport Games.
    longDescription: >
      **Soutěžní tým ACCR Racing21 má v těchto dnech ve svém sportovním programu
      napilno. Po evropském klání historiků na Sanremo Rallye Storico se celý
      tým přesunul do španělské Valencie, aby během nadcházejícího víkendu
      bojoval v českých národních barvách o medaile na FIA Motorsport Games.** O
      minulém víkendu startovala posádka Vojtěch Štajf a Veronika Havelková s
      vozem Toyota Celica GT-Four na předposledním podniku seriálu FIA European
      Historic Rally Championship v italském Sanremu. V silné konkurenci a po
      poměrně náročných sobotních povětrnostních podmínkách v podobě dešťů a
      silné mlhy na rychlostních zkouškách dokázali Štajf s Havelkovou v neděli
      celkově zrychlit. Po jedenácti rychlostních zkouškách 39. ročníku Sanremo
      Rally Storico obsadili nakonec celkové páté místo v klasifikaci FIA EHRC a
      čtvrtou příčku v kategorii 4. **„Za situace, kdy jsme zde startovali s
      Veronikou poprvé, je páté místo v evropské klasifikaci této soutěže
      solidním výsledkem a jsme moc rádi za dosažené body pro průběžnou
      klasifikaci celého šampionátu,“** zhodnotil soutěž v okolí italského
      přímořského letoviska Sanremo jezdec Vojtěch Štajf.


      Hned po skončení této soutěže se část týmu ACCR Racing21 přesunula rovnou
      do španělské Valencie, která je hostitelem nového ročníku FIA Motorsport
      Games. Před dvěma roky přivezla posádka Štajf – Zelinka stříbrné medaile
      za skvělé druhé místo v kategorii historických vozů, které tehdy
      vybojovala s vozem Opel Kadett C GT/E. V letošním roce zvolil Vojtěch
      Štajf svoji současnou navigátorku Veroniku Havelkovou a ve všech třech
      rally disciplínách historických vozů budou bojovat o medaile s vozem Opel
      Ascona A, který v barvách týmu ACCR Racing21 startoval na East African
      Safari Classic Rally v roce 2023.

      Stejně jako v minulém ročníku je Vojtěch Štajf i pro letošní rok nominován
      Autoklubem ČR do role soutěžícího kapitána reprezentační výpravy České
      republiky.


      **„Do Valencie jsme přijeli především s cílem prezentovat tím nejlepším
      možným způsobem úroveň motorsportu v České republice, a to nejen v rally.
      Náš reprezentační tým má zde zastoupení i v dalších disciplínách
      automobilového sportu a věřím, že se nám podaří nějaké medaile domů
      přivézt. My jsme dnes absolvovali přejímky a po volném tréninku
      následovala kvalifikační rychlostní zkouška na zdejším okruhu ´Ricardo
      Tormo´,“** přibližuje první momenty ve Valencii Vojtěch Štajf a
      dodává:\*\* „V kvalifikaci, která se konala na asfaltovém okruhu, jsme s
      Veronikou zajeli šestý nejrychlejší čas mezi historiky. Vzhledem k tomu,
      že pro kvalifikaci jsme museli mít na autě šotolinový podvozek i
      pneumatiky, rozhodl jsem se trochu pošetřit techniku na zítřejší souboje.
      Ascona zde funguje zatím bez problémů. Logicky ale cítím určitý hendikep
      oproti čtyřkolce Audi Itala Zippa i lehčím a výkonnějším vozům Brita Bena
      Mellorse s Toyotou 2000 GT RA45 či Fordu Escort Ernieho Grahama, a nakonec
      i proti výkonnému Porsche 911 SC Španěla Antonia Sainze. My jsme zvolili
      Opel Ascona především proto, že k němu máme k dispozici dva podvozky právě
      na odlišné povrchy tratí. V náš prospěch by naopak měla hovořit
      univerzálnost Ascony a také její proslulá „africká“ odolnost, a to
      především zítra na šotolině. Každopádně máme s Veronikou odhodlání jet,
      pokud možno, na limitu našeho auta.“\*\*


      Vojtěch Štajf a Veronika Havelková mohou s vozem Opel Ascona A soupeřit v
      této soutěži národů o zlaté, stříbrné či bronzové medaile hned ve třech
      klasifikacích historických vozů homologovaných FIA v letech 1970 až 1981.
      Samostatně se budou hodnotit výsledky na rychlostních zkouškách s
      asfaltovým a šotolinovým povrchem. Tři nejúspěšnější posádky z pohledu
      součtu časů poté postupují do nedělních finálových bojů o další medaile.
      Zítra jsou na pořadu souboje na sedmi rychlostních zkouškách převážně s
      šotolinovým povrchem. Průběh soubojů ve všech motoristických disciplínách
      na letošním ročníku FIA Motorsport Games můžete sledovat na
      [fiamotorsportgames.com](https://www.fiamotorsportgames.com/).
    image: >-
      https://res.cloudinary.com/dkhdp7qmd/image/upload/v1730130363/192rc21-2024-16-01_zutqew.webp
    gallery:
      - >-
        https://res.cloudinary.com/dkhdp7qmd/image/upload/v1730130363/192rc21-2024-16-03_rhzo4q.webp
      - >-
        https://res.cloudinary.com/dkhdp7qmd/image/upload/v1730130363/192rc21-2024-16-01_zutqew.webp
      - >-
        https://res.cloudinary.com/dkhdp7qmd/image/upload/v1730130363/192rc21-2024-16-05_ghfdez.webp
      - >-
        https://res.cloudinary.com/dkhdp7qmd/image/upload/v1730130363/192rc21-2024-16-07_p086yb.webp      
      - >-
        https://res.cloudinary.com/dkhdp7qmd/image/upload/v1730130363/192rc21-2024-16-02_nfupqm.webp      
      - >-
        https://res.cloudinary.com/dkhdp7qmd/image/upload/v1730130363/192rc21-2024-16-06_dwb7vo.webp
---

